OG3NE is zaterdag als zesde aan de beurt tijdens de finale van het Eurovisie Songfestival in het Oekra√Øense Kiev. Dat is het resultaat van de loting die donderdag na de tweede halve finale is verricht.
De zussen Lisa, Shelly en Amy Vol eindigden donderdagavond tijdens de tweede halve finale zoals verwacht bij de laatste tien. Ze vertegenwoordigen Nederland op het liedjesfestijn met het nummer Lights and Shadows, een eerbetoon aan hun ongeneeslijk zieke moeder.

Tijdens de tweede halve finale plaatsten zich tien landen, waaronder Nederland, voor de finale. De zussen moesten tijdens de uitzending lang wachten op het verlossende woord en die bekendmaking hebben ze als "zenuwslopend" ervaren. Dat vertelden ze tijdens de persconferentie achteraf.

"Je weet wel dat je als laatste genoemd kan worden en dat dat op zich niets zegt over hoe er is gestemd. Maar de spanning loopt wel op als ze al bijna bij het einde zijn en de camera draait nog niet jouw kant op", zei Lisa.
