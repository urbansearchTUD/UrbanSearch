CIA-topman Mike Pompeo heeft alarm geslagen over de grote hoeveelheden wapens die in Venezuela in omloop zijn. In een Senaatscommissie in de VS waarschuwde Pompeo donderdag dat de wapens in verkeerde handen zouden kunnen vallen.
Sinds begin april zijn in Venezuela bij protesten tegen de linkse regering van president Nicol√°s Maduro ongeveer veertig mensen om het leven gekomen.

Boze Venezolanen protesteren sinds de hoogste rechtbank van het land eind vorige maart het parlement op een zijspoor zette. Die stap werd al snel teruggedraaid, maar de volkswoede werd daar niet mee getemperd.

De Venezolaanse economie staat inmiddels op het punt van instorten. Maduro heeft onlangs gezegd dat zijn tegenstanders met hulp van de VS een coup beramen en dat onder hen 'terroristen' zijn en 'moordenaars'.
