Een 44-jarige man uit Tilburg heeft een politieagent gisteren drie keer vanuit zijn rolstoel tegen het hoofd geschopt. Ook werden agenten door hem beledigd met termen als 'kankerhomo' en 'teringlijer'.












De politie was naar de instelling waar de man woont gekomen, omdat hij voor overlast zorgde. Hij had zich in zijn rolstoel voor de auto van zijn begeleider geparkeerd, die daardoor niet kon vertrekken.







Bij aankomst werden de agenten al door de man beledigd. Omdat hij heel dicht bij de auto stond, pakte een van de agenten hem bij de schouders om te voorkomen dat de man tegen de auto zou schoppen.




wqeqw


wqeweqeweqwe

Wild bewegen

Maar de Tilburger gaf zich niet zomaar over. Hij begon wild van links naar rechts te bewegen en viel daardoor. Terwijl hij op de grond lag, schopte hij een agent drie keer tegen het hoofd. De agent heeft er een lichte hersenschudding aan over gehouden.

De man is opgepakt en zit nog vast.
