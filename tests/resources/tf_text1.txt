Golden State Warriors heeft maandagavond (lokale tijd) dankzij de achtste overwinning op
rij de finale van de Western Conference in de NBA bereikt.
Stephen Curry en zijn teamgenoten zetten in de tweede ronde Utah Jazz met 4-0 opzij,
nadat de 'Warriors' de eerste best-of-sevenserie tegen Portland
Trail Blazers ook al zonder verlies hadden afgesloten (4-0).

De vierde wedstrijd tegen Utah werd in Salt Lake City overtuigend gewonnen: 121-95.
Curry was met dertig punten de beste schutter, Draymond Green tekende voor
een triple-double (zeventien punten, tien rebounds, elf assists).

In de eindstrijd van de Western Conference treffen de 'Warriors' Houston Rockets of San Antonio Spurs.
De stand in de best-of-sevenserie tussen die twee teams is 2-2.
